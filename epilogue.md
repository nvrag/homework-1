# Марія та Сергій Дяченко. Цифровий або Brevis est

### Епілог

    — Жах який, — сказала молода жінка перед монітором. — Лікарі викинули пацієнта зі «швидкої».
    Пасажир убив таксиста. І на Окружній аварія.
    — Ага, — чоловік стяг туфлі в передпокої, акуратно поставив на поличку. — Як тобі цей газовий
    конфлікт?
    — Страшне. От гади! Треба підняти в топ «Яндексу»…
    — Падлюки. Арсен удома?
    — Змився, як завжди, у своїх справах.
    — Дивись, що я взяв на розкладці! Піратка, нічим не гірша за ліцензійну, хіба що ціною, —
    засміявся, — краща.
        І поклав на стіл, на білу блискучу стільницю, диск у пластиковій упаковці: «Історія Міністра».
    На картинці, зісканованій з ліцензійного диска й передрукованій без особливої втрати якості, сивий
    чоловік з орлиним носом стояв перед вітражним вікном, дивлячись у сад. Горіли свічки, відблискуючи
    в полірованому мармурі, і виднілася віддалеки сумна дівчина з яскраво-каштановим волоссям.
        І тільки добре придивившись, можна було розрізнити тінь, яку відкидав на мармур сивий Міністр.
        Тінь підлітка.
